# Episode 3

Шановний Гравець,

Сподіваюся цей лист застане Вас у доброму здоров'ї. Вже чую як Ви обурюєтеся: «Ґордон Фрімен, ми вже сотню років як про тебе нічого не чули!» Ну що ж, якщо Ви хочете почути виправдання, то в мене їх більш ніж достатньо, найвагоміше з них те, що я був в інших вимірах, або щось на зразок того, і не міг зв'язатися з Вами стандартними способами. Так було до подій, які відбулися вісімнадцять місяців тому, коли з моїм становищем сталася радикальна зміна, і мене перемістили на ці береги. Весь цей час я інколи замислювався, як краще описати минулі роки, роки мого мовчання. Насамперед хотів би вибачитися за очікування. І нарешті поспішу пояснити (хоча й кроротко, малозмістовно і не вдаючись у подробиці) події, які послідували за тими, що я описав у своєму попередньому листі (назвемо його Episode 2).

Почну з того, що (як Ви можете пам'ятати з мого попереднього послання) смерть Ілая Венса шокувала нас всіх. Команда досліджень і повстанці були пригнічені, вони не були впевнені, яка частина нашого плану була скомпрометована, і чи є сенс взагалі продовжувати задумане. І всеж, як тільки Ілай був похований, ми знайшли силу і мужність, щоб взяти себе в руки. Його відважна дочка, напориста Алекс Венс, твердо вірила у те, що її батько хотів би, щоб ми продовжували. У нас були координати точки в Арктиці, передані давнім помічником Ілая, доктором Джудіт Моссман, які, як ми вважали, вказували на місце розташування загубленого дослідницького судна «Борей». Ілай твердо вважав, що Борей повинен бути знищений, щоб не дозволити йому попасти в руки Альянсу. Інші в нашій команді не були з ним згодні, вірячи, що Борей може містити в собі секрет успіху повстання. У будь-якому випадку суперечки були марними, поки ми не знайшли судно. Тому, відразу після служби по доктору Венсу, Алекс і я сіли у вертоліт і відправилися в Арктику; значно більш численна група підтримки, в основному повстанці, повинна була послідувати окремим транспортом.

Мені досі незрозуміло, що збило наш маленький літальний апарат. Наступні години, витрачені на перетин крижаної пустелі через снігову бурю, настільки ж розмиті, невизначені і погано запам'яталися. Наступне що я пам'ятаю, це те, як ми, нарешті, наблизилися до точки, координати якої прислала доктор Моссман, де ми очікували знайти Борей. Замість цього ми виявили складну укріплену споруду, яка увібрала в себе всі риси зловісних технологій Альянсу. Воно оточувало велике відкрите крижане поле. Слідів ж самого Борея не було видно… принаймні на перший погляд. Але як тільки ми прослизнули в спорудження Альянсу, ми помітили періодично зникаючий, вигадливо ясний ефект сяйва – ніби величезна голограма то з'являлася, то зникала. Це дивне явище спочатку здавалося ефектом, викликаним величезною системою лінз Альянсу, але Алекс і я незабаром зрозуміли, що те, що ми спостерігали, насправді було дослідницьким судном «Борей», що з'являлось і зникало з реальності, у міру того, як воно фокусувалося на пристроях Альянсу. Прибульці спорудили свій комплекс, щоб вивчити і захопити корабель, коли він матеріалізується. Те, що доктор Моссман надала, було не координатами корабля, а точки, куди він ймовірно мав би прибути. Судно коливалося між реальностями, його пульсація поступово вщухала, але не було ніякої гарантії того, що воно надовго затримається на одному місці, якщо затримається взагалі. Ми вирішили, що необхідно приготуватися потрапити на його борт, як тільки воно повністю матеріалізується.

На цьому етапі ми були ненадовго затримані, але не солдатами Альянсу, як ми спочатку побоювалися, а міньйонами нашого колишнього заклятого ворога - підступного і лукавого Уоллеса Бріна. Доктор Брін виявився не в тому стані, в якому ми його востаннє бачили, а саме: він не був мертвим. У певний момент Альянс врятував ранню версію його свідомості, і після його фізичної смерті, вони впровадили резервну особистість в біологічну оболонку, схожу на величезну личинку. Хоча Брін-личинка і займав пристойне місце в ієрархії Альянсу, здавалося, що він нервував і боявся, зокрема мене. Уоллес не знав, як померло його попереднє втілення - оригінальний доктор Брін. Він знав тільки те, що я був відповідальним. Тому личинка ставилася до нас з великою обережністю. Проте, він швидко зізнався (ніколи не міг довго мовчати), що сам був в'язнем Альянсу. Його безглузде існування не приносило йому задоволення, тому він благав нас покласти край його життю. Алекс вважала, що Уоллес Брін не заслужив швидкої смерті, але я відчув краплю жалю і співчуття. Поки Алекс не бачила, в мене була можливість зробити щось, що могло прискорити смерть личинки, перш ніж ми продовжили свій шлях.

Недалеко від того місця, де нас затримав доктор Брін, ми виявили Джудіт Моссман, в камері для допитів Альянсу. Не важко собі уявити, що відносини між Джудіт і Алекс були напруженими. Алекс звинувачувала Джудіт в смерті свого батька... новина яка спустошила Джудіт, як тільки вона почула її вперше. Джудіт спробувала переконати Алекс в тому, що, будучи подвійним агентом, вона служила весь цей час Опору і робила тільки те, що просив її Ілай, хоча вона усвідомлювала ризик того, що її колеги, всі ми, будемо вважати її зрадником. Мені це здалося переконливим; Алекс – не дуже. Але чисто з прагматичної точки зору, ми потребували доктора Моссман; крім координат «Борея», у неї були ключі резонансу, необхідні для того, щоб повністю повернути судно в нашу реальність.

Ми потрапили в перестрілку з солдатами Альянсу, які захищали дослідний пост, потім доктор Моссман налаштувала Борей на частоти, необхідні для того, щоб він потрапив в узгодженість (тимчасово) з реальністю. За той короткий час, що був нам доступний, ми дісталися на борт корабля, а разом з нами невідома кількість агентів Альянсу. Корабель протримався в узгодженості з реальністю лиш недовгий час, потім його коливання відновилися. Наша військова підтримка прибула надто пізно. Вона вступила в бій з силами Альянсу, тоді як нас почало кидати між всесвітами знову.

Наступні події ще важче пояснити. Алекс Венс, доктор Моссман і я взялися за пошуки місця знаходження управління корабля – його джерела енергії, кімнату управління та центр навігації. Події на кораблі розвивалися нелінійно. Багато років тому, під час вторгнення Альянсу, кілька членів ранньої наукової команди, які працювали на борту судна, що стояв в сухому доці дослідного центру Aperture Science, штат Мічіган, створили те, що вони назвали «Пристроєм Петлі». За задумом воно генерувало поле, досить велике, щоб оточити весь корабель. Поле саме по собі миттєво переміщалося в будь-яку обрану точку, не проходячи крізь простір, яке лежало на шляху до цієї точки. Не було необхідності ні у вхідних, ні у вихідних порталах або додаткових пристроях; воно було повністю автономним. На жаль, пристрій ніколи не тетстувався. Коли Альянс розв'язав на Землі Семигодинну Війну, інопланетяни захопили контроль над нашими найважливішими дослідними центрами. Команда «Борея», не бажаючи віддавати корабель в руки ворога, команда діяла в розпачі. Вони включили поле і кинули «Борей» в найдальшу точку, до якої могли дотягнутися - в Арктику. Але ось що вони не могли передбачити, так це те, що «Пристрій Петлі» переносить не тільки у просторі, але і в часі. Воно також не обмежувалася певним часом чи місцем. «Борей» і момент його активації розтягнулися в просторі і часі, між напівзабутим озером Гурон часів Семигодинної війни і сучасною Арктикою; пружно розтягнуті, немов гума, вібруючі, за винятком кількох певних точок на протязі своєї довжини, подібно гармонюючим ділянкам гітарної струни. Ми опинилися на одній з таких ділянок, але струна коливалась вперед і назад, крізь час та простір, і незабаром ми також виявилися розтягнутими на всі боки.

Час поводив себе дивно. Поглянувши з містка, ми могли побачити сухі доки Aperture Science в момент телепортації, як раз тоді, коли сили Альянсу наближалися з боку суші, моря і з повітря. У той же час ми могли бачити арктичні пустелі, де наші друзі пробивалися з боєм до мінливого «Борея»; і крім того, проблиски інших світів, можливо десь в майбутньому або навіть минулому. Алекс була переконана, що ми спостерігаємо один із центральних майданчиків Альянсу, з якої готувалися вторгнення в інші світи, такі як наш. Ми, тим часом, переслідувані силами Альянсу, відходили з боєм через весь корабель. Ми щосили намагалися визначити наше положення і узгодити план дій. Чи зможемо ми змінити курс «Борея»? Чи необхідно нам посадити його в Арктиці, щоб наші товариші змогли його вивчити? Чи повинні ми його знищити разом з усім екіпажем на борту, включаючи нас? Було неможливо ясно мислити, враховуючи незрозумілі і парадоксальні тимчасові петлі, які проходили крізь корабель як бульбашки. Я відчував, що божеволію, що всі ми сходимо з розуму – ми стикалися з безліччю версій самих себе, на борту цього наполовину корабля-примари, наполовину будинку жахів.

До чого ми нарешті прийшли, так це до необхідності вибору. Джудіт Моссман розумно міркувала, що ми повинні врятувати «Борей» і доставити його Опору, щоб наші вчені могли вивчити і використовувати його силу. Однак Алекс нагадала мені, що заприсяглася виконати волю свого батька - знищити корабель. Вона запропонувала запустити самознищення «Борея» і направити його в серце вузла вторгнення Альянсу. Джудіт та Алекс сперечалися. Джудіт взяла верх над Алекс і привела «Борей» у вихідну точку, готуючись відключити «Пристрій Петлі» і посадити корабель на лід. Потім пролунав звук пострілу, і Джудіт впала на підлогу. Алекс прйняла рішення за нас всіх, або, точніше, її зброя. Тепер, коли доктор Моссман була мертва, ми зважилися на самогубні дії. Похмуро Алекс і я замінували «Борей», перетворивши його в мандруючу в часі боєголовку, і направили його в саме серце командного центру Альянсу.

Для Вас безумовно не буде несподіванкою почути, що в цей момент з'явилася Певна Зловісна Особистість, у формі цього єхидного обманщика, G-Man-а. Але на цей раз він прийшов не до мене, а до Алекс Венс. Алекс з дитинства не бачила цього таємничого наставника, але відразу ж впізнала його. «А зараз, ходімо зі мною - нас чекають інші місця і справи», – сказав G-Man, і Алекс неохоче погодилася. Вона слідувала за дивною людиною в сірому геть з «Борея», геть з нашої реальності. Що ж до мене, то переді мною ніхто послужливо не відчинив рятівні двері; я був удостоєний лише легкої усмішки і погляду, недбало кинутого із-за плеча. Я залишився один, верхи на начиненому вибухівкою дослідному судні, яке мчало в серце світу Альянсу. Спалахнув сліпучий спалах світла. Переді мною постало грандіозне видовище: яскраво виблискуюча сфера Дайсона. Безмежність потужності Альянсу і марність нашої боротьби промайнули в моїй свідомості. Я бачив все. А головне, я бачив те, як вибух «Борея», нашої найпотужнішої зброї, здасться вогником, тьмяніше спалаху сірника. Те, що залишиться від мене, буде ще незначніше.

Як Ви напевно вже могли передбачити, саме в цей момент вортігонти розсунули свої власні мінливі штори реальності, прослизнули, як це бувало раніше, схопили і вирвали мене звідти. Я ледь встиг побачити, як починається феєрверк.

І ось ми тут. Я дійшов у своєму оповіданні до свого повернення на цей берег. Я дістався до місць, які колись знав, обхідними шляхами, і був вражений тим, як змінилася місцевість. Минуло достатньо часу, щоб майже не залишилося тих, хто пам'ятав мене або те, що я говорив, коли останній раз говорив, або те, чого ми сподівалися досягти. На цьому етапі Опір зазнав невдачі або досягнув успіху - незалежно від мене. Старі друзі загинули по шляху або їхні голоси були заглушені. Я більше не знаю чи не впізнаю більшість членів дослідної команди, хоча я вірю, що дух Опору все ще живий. Я очікую, що Ви краще ніж я знаєте, подальший напрямок діяльності, тому залишаю цю справу Вам. Не чекайте від мене подальшої кореспонденції з цих питань. Це мій останній епізод.

Ваш, в нескінченній завершеності,

Ґордон Фрімен, доктор філософії.
